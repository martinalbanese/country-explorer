**Traccia della Prova - Country Explorer**

**Durata**: 6 ore

---

### Obiettivo

Realizzare una semplice applicazione web in React utilizzando Typescript, Vite e React Router. L’applicazione sfrutterà le API fornite dal progetto [REST Countries](https://restcountries.com/) per visualizzare informazioni sui paesi del mondo.

### Requisiti Tecnici

1. **Linguaggi e Tecnologie**:
   - Typescript
   - Vite per la configurazione del progetto
   - React
   - React Router per la gestione della navigazione
   - Chakra UI come libreria di componenti per lo stile
2. **API**: [REST Countries API](https://restcountries.com/)
   - Endpoint principale: `https://restcountries.com/v3.1/all`

### Funzionalità Richieste

1. **Homepage**:
   - Una pagina iniziale che elenchi tutti i paesi ottenuti dall’API `https://restcountries.com/v3.1/all`.
   - Visualizzare per ogni paese:
     - Nome (attributo: `name.common`)
     - Bandiera (attributo: `flags.svg`)
     - Regione (attributo: `region`)
     - Popolazione (attributo: `population`)
   - Route: `/`
2. **Dettagli del Paese**:
   - Creare una pagina dedicata per ogni paese che mostri ulteriori dettagli.
   - Per ottenere i dettagli, effettuare una seconda chiamata all’API utilizzando l’endpoint `https://restcountries.com/v3.1/name/{name}` dove `{name}` è il nome del paese selezionato.
   - Visualizzare:
     - Nome (attributo: `name.common`)
     - Bandiera (attributo: `flags.svg`)
     - Regione (attributo: `region`)
     - Popolazione (attributo: `population`)
     - Capitale (attributo: `capital[0]`)
     - Lingue (attributo: `languages`)
     - Valute (attributo: `currencies`)
     - Confini con altri paesi (attributo: `borders`)
     - Fusi orari (attributo: `timezones`)
     - Codice della chiamata internazionale (attributo: `idd.root` + `idd.suffixes`)
   - Utilizzare React Router per gestire la navigazione verso questa pagina tramite un link presente nella lista della Homepage.
   - Route: `/country/:name`

| **Route**        | **Descrizione**                           |
| ---------------- | ----------------------------------------- |
| `/`              | Homepage con la lista di tutti i paesi    |
| `/country/:name` | Pagina dei dettagli di un paese specifico |

### Linee Guida

1. **Progettazione del Codice**:
   - Separare il codice in componenti chiari e riutilizzabili.
   - Utilizzare Typescript per definire i tipi e le interfacce.
   - Creare i seguenti componenti:
     - **`CountryCard`**: Componente per visualizzare i dettagli principali di un paese nella lista.
     - **`CountryList`**: Componente che raccoglie e gestisce la lista di paesi nella Homepage.
     - **`CountryDetails`**: Componente per visualizzare i dettagli completi di un singolo paese.
     - **`Header`**: Componente per la barra di navigazione principale.
     - **`Layout`**: Componente per il layout principale che contiene Header e contenuto.
   - Evitare di inserire troppa logica nei componenti: spostare le chiamate API e la gestione dei dati in file separati (es. `services/api.ts`).
2. **Stile e Layout**:
   - Utilizzare Chakra UI come libreria di componenti per creare uno stile moderno e responsivo.
   - Assicurarsi che l’interfaccia sia intuitiva e responsive.
   - Strutturare i layout principali (es. barra di navigazione, contenitore centrale) in un componente comune per mantenere uniformità.
3. **Organizzazione**:
   - Organizzare il progetto in una struttura di cartelle chiara (es. `components`, `pages`, `services`).
   - Utilizzare nomi chiari e coerenti per file e cartelle.
   - Implementare un sistema di tipi condivisi in un file `types.ts` per evitare duplicazioni e semplificare il codice.

### Roadmap Operativa

#### 1. **Setup del Progetto**

- Inizializzare un nuovo progetto con Vite: `npm create vite@latest`.
- Installare le dipendenze necessarie
- Configurare Chakra UI seguendo la [documentazione ufficiale](https://chakra-ui.com/docs/getting-started).

#### 2. **Strutturare le Cartelle**

- Creare la struttura delle caretelle e i file per organizzare il progetto.

#### 3. **Creare i Componenti Base**

- **`Header`**: Implementare una barra di navigazione semplice.
- **`Layout`**: Aggiungere un contenitore per il layout principale con Chakra UI.

#### 4. **Implementare le Funzionalità della Homepage**

- Creare il componente **`CountryCard`** per visualizzare i dettagli principali dei paesi.
- Creare il componente **`CountryList`** per gestire la lista dei paesi.
- Utilizzare l’API `https://restcountries.com/v3.1/all` per recuperare i dati nella Homepage.

#### 5. **Implementare la Pagina di Dettaglio**

- Creare il componente **`CountryDetails`** per visualizzare i dettagli di un singolo paese.
- Configurare React Router per navigare verso `/country/:name`.
- Effettuare una seconda chiamata all’API per recuperare i dettagli del paese selezionato.

#### 6. **Testare e Rifinire**

- Verificare che tutte le rotte funzionino correttamente.
- Assicurarsi che l’interfaccia sia responsive.
- Migliorare lo stile e gestire eventuali errori con messaggi appropriati.

### Consegna

Alla fine delle 6 ore, dovrai consegnare:

1. Il codice sorgente del progetto.
2. Un file `README.md` con:
   - Istruzioni per l’installazione e l’esecuzione dell’applicazione.
   - Una breve descrizione delle funzionalità implementate.

Buon lavoro!

